<!DOCTYPE html>
<html lang="nl">
<head>
  <meta charset="UTF-8" />
  <meta name="viewport" content="width=device-width, initial-scale=1.0" />
  <title>750 jaar Amsterdam: Breitner â€” Janus van Koolwijk</title>
  <link rel="preconnect" href="https://fonts.googleapis.com" />
  <link rel="preconnect" href="https://fonts.gstatic.com" crossorigin />
  <link href="https://fonts.googleapis.com/css2?family=Cardo:ital,wght@0,400;0,700;1,400&family=Lora:ital,wght@0,400;0,500;0,600;0,700;1,400;1,500&family=Inter:wght@400;500;700&display=swap" rel="stylesheet" />
  <script type="module" crossorigin src="/assets/main-BdF5cpt1.js"></script>
  <link rel="stylesheet" crossorigin href="/assets/main-B4rdTsfu.css">
</head>
<body class="substack-post">
  <main class="main">
    <header class="post-header">
      <div class="post-header-inner">
        <a href="/" class="post-back">&larr; Home</a>
        <div class="post-publication">VARAgids nr. 7, 2025</div>
      </div>
    </header>

    <article class="post-article">
      <div class="post-meta">
        <h1 class="post-title">Door Lens & Penseel</h1>
        <p class="post-subtitle">Het werk van Breitner (1857-1923), zowel zijn foto's als schilderijen, was revolutionair voor zijn tijd. Hij toonde zijn visie op Amsterdam.</p>
        <div class="post-byline">
          <img src="/assets/GEZICHT-CWi8Adf6.png" alt="Janus van Koolwijk" class="post-byline-avatar" />
          <div class="post-byline-info">
            <span class="post-byline-name">Janus van Koolwijk</span>
            <span class="post-byline-date">VARAgids, 2025</span>
          </div>
        </div>
      </div>

      <div class="post-divider"></div>

      <img src="/assets/volledige%20breitner-0GHaivoX.jpg" alt="Amsterdam rond 1900 - George Hendrik Breitner" class="post-hero-image" />

      <div class="post-body">
        <p>Wie in 1900 Amsterdam bezocht, kon hem zomaar tegen het lijf lopen: een wat sjofele man die met zijn camera door de straten zwierf. Niet bepaald het beeld dat je zou verwachten van een van Nederlands meest gerespecteerde schilders. Deze George Hendrik Breitner (1857-1923) had vijftien jaar eerder nog zij aan zij met Vincent van Gogh door de straten van Den Haag gedwaald en behoorde nu tot de absolute top van het Amsterdamse kunstleven. Met zijn ruwe, snelle penseelstreken wist hij als geen ander het straatleven te vangen &mdash; de drukte, de beweging, de energie van een stad. Het maakte hem tot voorman van de Amsterdamse impressionisten. Om deze levendige scenes later in zijn atelier te kunnen schilderen, nam hij zijn camera mee. Maar wat begon als een visuele geheugensteun, groeide uit tot een nieuwe passie.</p>

        <p>Met zijn camera zocht Breitner de momenten die de essentie van het stadsleven vingen: een sjouwende arbeider, een spelend kind, een haastige voorbijganger die nog net in beeld komt. Een rauwe, directe stijl die revolutionair was voor zijn tijd. Vaak stond hij op bruggen, waar het stedelijk leven samenkwam en waar hij in een beeld de dynamiek van Amsterdam kon vangen. In de kunstwereld, waar fotografie nog werd weggezet als een mechanisch hulpmiddel, stuitte Breitner al snel op weerstand. Critici verweten hem dat hij meer natekende dan zelf creeerde. Om verdere kritiek te voorkomen, hield hij zijn fotografische werk grotendeels voor zichzelf. Het zou tot 1961 duren, bijna veertig jaar na zijn dood, voordat in een oude wasmand duizenden negatieven werden gevonden die een heel nieuw licht wierpen op zijn artistieke visie.</p>

        <figure class="post-inline-image">
          <img src="/assets/breitner%20foto%202-DAWVhct5.jpg" alt="George Hendrik Breitner" />
        </figure>

        <p>Die herontdekte negatieven onthulden een kunstenaar die net zo vernieuwend was met zijn camera als met zijn penseel. De gevonden beelden toonden hoe hij volop experimenteerde met ongebruikelijke technieken. Hij fotografeerde vanuit extreem lage standpunten, liet bewegingsonscherpte toe die zijn beelden een impressionistische waas gaf en durfde scheve composities aan die voor die tijd ondenkbaar waren. Terwijl het moderne Amsterdam vorm kreeg met gebouwen als het Centraal Station en de Beurs van Berlage, keerde Breitner zijn camera juist naar wat dreigde te verdwijnen: de kromme straatjes, de verweerde grachtenpanden, de verstilde hoekjes waar de tijd leek stil te staan. Op een van zijn beroemdste schilderijen van het Damrak (<em>Het Damrak te Amsterdam</em>) liet hij de net voltooide Beurs van Berlage zelfs volledig schuilgaan achter de zeilen van een schip.</p>

        <p>Die spanning tussen traditie en vooruitgang typeert Breitners hele oeuvre. Of hij nu met penseel of camera werkte, steeds zocht hij naar manieren om de conventies te doorbreken. Zo ontwikkelde hij in beide mediavormen een eigen taal om zijn visie op Amsterdam vast te leggen. En juist die experimentele blik maakt zijn werk nu, ruim een eeuw later, nog steeds zo verrassend modern. Alsof je door zijn lens rechtstreeks het Amsterdam van 1900 inkijkt, niet als een verstild moment, maar als een levendige stad die elk moment in beweging kan komen.</p>
      </div>

      <div class="post-divider"></div>

      <div class="post-footer-note">
        <p>Dit artikel verscheen in VARAgids nr. 7, 2025.</p>
        <p class="post-magazine-label">Oorspronkelijk artikel (klik om te vergroten):</p>
        <div class="post-magazine-thumbs">
          <img src="/assets/BREITNER%201-9jZF9ocy.jpg" alt="VARAgids spread pagina 1" class="post-magazine-thumb" onclick="this.classList.toggle('expanded')" />
          <img src="/assets/BREITNER%202-DEz7pTtO.jpg" alt="VARAgids spread pagina 2" class="post-magazine-thumb" onclick="this.classList.toggle('expanded')" />
        </div>
      </div>
    </article>
  </main>

</body>
</html>
